VOORWOORD.

Bij de uitgave van het Dagregister van 1680, welke buiten mijne schuld
teer is vertraagd, zijn dezelfde regels in acht genomen welke ik in het Voorwoord
bij de beide voorgaande deelen uiteenzette.

De trage voortgang van dit deel werd geenszins vergoed door de belangrijkheid
van den inhoud noch door de zuiverheid van den tekst. Die tekst is zelfs zeer
bedenkelijk. De copiisten, die aan dezen zwaren foliant gepend hebben, schijnen
veelal te hebben verkeerd in een toestand tusschen slapen en waken; de fouten
zijn zoo talrijk dat ik zeer vele, die niet al te hinderlijk waren, maar liever heb
laten staan in plaats van er eene noot aan te wijden. De talrijke varianten in
de spelling van namen maakten het opstellen van het Register niet gemakkelijker ;
en dan openbaren zich ten slotte, wanneer men dit Register vergelijkt met die
van de vroeger reeds gedrukte jaargangen, weder nieuwe varianten. Ik kan dan
ook in gemoede aanraden, bij het naslaan der registers van verschillende deelen
de meeste omzichtigheid te betrachten en vooral na te gaan of de gezochte naam
ook op andere wijze heeft kunnen worden gespeld.

Batavia 28 October 1912,

F. DE HAAN.

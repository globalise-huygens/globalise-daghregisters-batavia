VOORWOORD.

Sinds het verschijnen van het Dagh-Register Anno 1681, uitgegeven
onder toezicht van Dr. F. DE HAAN, Zijn negen jaren verloopen. De oorzaken
van deze groote tijdsruimte, waarin geen Dagh-Register het licht zag, waren
o.a.: wisseling van personeel op de Landsdrukkerij, het vertrek uit Indi van
bovengenoemden Lands-Archivaris en de bezuiniging. De laatste omstandig-
heid klemde te meer, omdat het Dagh-Register van 1682, dat voor uitgave
aan de beurt was, ongewoon omvangrijk was. Daar voortzetting der publi-
catie van deze voor de Nederlandsch-Indische geschiedenis zoo belangrijke
bron dringend noodig was en ook Engelsche historici blijk hadden gegeven,
dat het buitenland daar veel prijs op stelde, besloot de N. I. Regeering het
Koninklijk Bataviaasch Genootschap wederom in staat te stellen de uitgave te
hervatten (Besluit van den Gouverneur-Generaal, gedagteekend 15 Aug. 1926,
No. 6).

De druk van het Dagh-Register Anno 1682 werd na velerlei informatie
toegewezen aan de firma G. Kolff en Co. te Weltevreden, die haar met groote
zorgvuldigheid heeft bezorgd. Om het boekwerk hanteerbaar te maken werd
de stof in twee deelen gesplitst. Het eerste gedeelte, loopend over het eerste
halfjaar van 1682, verschijnt thans, het tweede in den loop van het volgend
jaar.

Niet alleen de omvang, doch ook de inhoud van het Dagh-Register heeft
veroorzaakt, dat de publicatie van het eerste deel later geschiedt dan eerst
mogelijk scheen. Het begin van den Bantamschen oorlog wordt er uitvoerig
in behandeld (te beginnen met blz. 144 op 10 Februari, voorts passim); de
gebeurtenissen, welke zich in de voorafgaande jaren op Ternate en omlig-
gende eilanden hadden afgespeeld, worden in brieven van Ternataansche en
andere bannelingen aan de Hooge Regeering omstandig gememoreerd en op
conferenties met den op Batavia vertoevenden Sultan Amsterdam uitvoerig
besproken (blz. 78 109, 31 Januari, blz. 298 302, 23 Maart, en blz.
313 364, 29 Maart). Over Timor en omgeving spreken verscheiden brie-

                                               Original from
Digitized by Google                                    PENN STATE

VOORWOORD.

Het verschijnen van het tweede deel van Dagh Register 1682 heeft groote
vertraging ondervonden door ingrijpende veranderingen in de omstandigheden
van ondergeteekende en door de omvangrijkheid van het naamregister (dat
van het eerste deel is met eenige verbeteringen ook achter het tweede
deel opgenomen).

Inhoud. In Juli en volgende maanden maakte de inbezitneming van
Bantam slechts langzaam vorderingen, met uitzondering van het gebied van
Tangerang, waar de Kapiteins HARTSINCK en WANDERPOEL met vigueur optra-
den. Naar de Lampongs werd een commissie van Bantammers en Hollanders
afgezonden, om het belangrijke peperland op vreedzame wijze voor den
jongen Sultan te winnen, echter zonder veel succes. In verband met deze
bezending stelde HERBERT DE JAGER een uitvoerige beschrijving van de Lam-
pongsche kuststreek en de daar gewilde koopwaren voor de Hooge Regeering
samen (blz. 10451061).

Sultan AGENG werd door DE SAINT MARTIN onaangetast gelaten en de
uiterst schadelijke aanvallen, die van Tirtajasa uitgingen, op de scheepjes
en prauwen van Compagnie's dienaren en de Haar welgezinden, bleven veelal
ongewroken, niettegenstaande de Regeering een groote prauwenvloot op
den lastigen vijand uitzond (blz. 990 e.v.v.).

In December besloten G. G. en Raden, ongeduldig geworden over het
geringe initiatief van de Saint Martin, in te grijpen en in plaats van aan
dezen het commando in den Bantamschen oorlog aan FRANGOIs TACK alleen
op te dragen.

Den 4den December werd DE SAINT MARTIN van Bantam naar Batavia
opgeroepen, omdat H. E's gaarne eens mondeling met hem over vele zaken
wilden confereeren (') Dienzelfden dag werd het gros van het leger voor
Tangerang naar Batavia opgecommandeerd, wat zonder bezwaar mogelijk
was door de inneming op 2 December van de sterke pagar Kademangan.
7 December verschenen HARTSINCK en WANDERPOEL reeds vandaar met vijf
compagnien Nederlanders (gevolgd door een zesde) en een compagnie
matrozen.

8 December besloot de Regeering in Rade om eerst de strandpagars
Tanara en Pontang te doen aantasten en voorts de hoofdsterkte Tirtajasa.

.                                           Original from
Digitized by Google                                PENN STATE

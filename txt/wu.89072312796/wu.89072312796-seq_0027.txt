10 JANUARY.                            1

militairen, maer het gelt had men best geacht daer met niet te resiqueren, hoewel
’tginder niet van noden was en men sich met het provenu der vercochte cleden
wel conde redden, waer toe oocq noch 12 packen groote gordel chindos niet te
onpas souden comen ;

schip, Brederode, had men t’eenemael ondeugent bevonden en soo sober
gestelt, dat het eenelyck aenstaende Ooster mousson voor wint ende stroom ledich,
nae Batavia souw connen dryven, maer het swacke jacht, Batavia, stont noch wel
een houtladiuge te connen mede voeren;

’tschip, de Veluwe, daer met d’heer admirael apparent stinde over te comen,
diende mede hoochnodich vertimmert en d'andere cleene bodempjes en chialoupen
hadden alomme heen ende weder hun nodich employ, soo dat men-edaer sonder
schepen niet conde wesen en sulcx noch wel eenige van noode hadden;

verscheydene brieven ende rapporten waeren daer ’tzedert ultimo November
nae de omleggende plaetsen heen ende weder gexpedieert, maer de afschriften
van deselve door tyts gebrecq tot noch niet connen herwaerts geschickt werden,
doch de tydingen scheenen ten principalen goet ende voorspoedich insonderheyt
van ons Javaens leger onder Martapoura en Martalaya, dat, ruym 20000 man stercq,
al tot Grobogan was opgetrocken en wyders nae Balora of wel tot Siepan toe
stont te gaen en door de presentie van maer weynige van ons volcq groot credit
en toeloop onder de Javanen scheen te hebben;

omtrent Sourabaya en Sedayoe hadden de Macassaren en Maestoe Ampel
tegen de Maduresen getriumpheert; oocq was de stad Sourabaya sonder eenige
tegenstant door den coopman Couper weder in besit genomen en de nieuwe
gouverneur, Aria Ourawan, tot genoegen van ’t gemeen door hem aldaer geauthoriseert
ende alsoo alle de Maduresen en Troenajajas gesinde weder uyt de lage landen
nae Cadiry geweken, hoewel de Macassaren de meeste dorpen daer omtrent scheenen
onder haer devotie te hebben, die men door de Javanen sonder ons opentlyck
daer met te bemoeyen soude insinueren hun met de landen van Sourabaya niet
te willen bemoeyen, maer echter Troenajaja en synen aenhangh wel allen af breuck te
mogen aendoen, van welckers geruchte besendinge aen den Sousouhounang nae Japara
geen gevolch vernomen ende gelooft wiert, dat hy oocq niet licht weder op Sourabaya
soude comen toe te leggen, immers, soo lange wy een goede post op Djepan
bleven houden, wyl zulex niet verre van Madion, Cadiry en Madjapayt gelegen waere;

de invoer van ’tHollandts gelt ende ’tverbot van den uytvoer van rys,
alleen naer Japara ende Batavia, was by die van Samarang reets geapplaudeert
en daer toe nae Caliwongen, Candal, Baokaloagsn,. item nae Rimbangh, Sourabaya,
Grissee etc, almede ordre gestelt ;

nu wiert weder gerucht, als of Cadjoran sich omtrent de poort Selemby
begon te doen sien, maer waeren de Javanen in ende boven Samarangh alsints
wel op hoeden ende op alles oocq tot defentie de nodige ordre gestelt, onder
topsicht van den vaendrich, Struyck, en boeekhouder, Outers; wyders quamen,
nevens desen, over verscheyde gesloote scheepsboecken van de bodems, daer in
’t vaerwater gebruyct werdende,

Google

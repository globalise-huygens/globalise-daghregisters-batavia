48 SEPTEMBER.                                                 351

vonden hadden, genaempt Marando, waer sich veele van des viants prauwen
in onthielden, dan soo haest d’onse vernamen sijn de rivier hoogher opgevaeren,
dat van daer veel volexs met sacken rijs geladen saghen langhs de strandt draghen
en nae heun legher brochtten. De versz. twee jachtten sijn noch met 2
dittos ende 3 tinghans wel medt soldaetten versien, wederom derwaerts ghesonden
om twtt en invaeren vanden viant te beletten. Hebben alsoo de versz.
riviere besedt ende dicht daervoor ten ancker gaen legghen, in voughen daer
niemandt wtt noch in conden.

Adij 5 ditto des smorghens vernamen dat den viandt met een nieuw
aproches te maecken doende was, respondeerende rechtt teghens over t'gheene
voor de poordt vanden Generaels tuijn op eergisteren gheraecktt hadden over
t'veldt tot voor aent bos toe, bij Oosten de stadt onghevaerlick een groote musquets
schoodt vande wal der stadt, tusschen de reduijtten Hollandt ende Gelderlandt,
dat een ghedeeltte van haer leggher aenden tuijn van Specxs opghebroocken
ende hier gebrochtt hadden, aen t'welck seer sterck wercktten. Diverse scheutten
vande reduijtten gijn nae den viandt gedaen datter bij daghe verhinderde, dan
des snachts hebben daermede voortghevaren. De Heer Generael vergaderde den
raedt om te sien oft gheraeden ware een wttval op des Comp, segghe viants-
werck te doen met 6 a 700 coppen om t'ondersoucken oft men haer van daer
soude connen. drijven, dan daer quam niet aff, vermits bij eenighe swaerhooffdighe
veele swaericheeden ghemoveerdt wierden, ondertusschen maectte hem den viandt
sterck, verstoutte hierop, alsoo sach men hem liedt maecken sonder verhinde-
ringhe wat wilde, etc,

6 d brochtten de Chineesen een ghequetste Javaen binnen diese ontrent -

de riviere Ancke becommen hadden, was van de gheene die mette prauwen te
waetter ghecommen, ende t'asschoudt opt’ casteel int eerste hadde helpen doen,
en van die tijdt aff int bos geweest. Conde niet gaen, waerom bij de sijnne
niedt cost commen; wist gans gheen particulariteijdt van haer legher te segghen,
seijde noch hier en daer int bos veel van sijn mede ghesellen die oock ghequedtst
waren swerffden en doot laghen, ende datter dien nachtt, alst aschoudt opt
casteel gheschiede, over de 300 Javaenen daer onder 3 a 4 grootte meesters
doot ghebleven sijn. Te waetter mette prauwen waren bijde 4000 man sterck
gheweest, den Tommagon Bouraxa soude inde riviere Marondo met ontrendt
4500 man landen ende overlandt commen, en alsoot een slechtten quidam was,
conden anders niet sonders meer van hem verstaen. Onse soldaeten als mede
eenighe vrijburghers sijn dagheliexs met pertijen wtt gheweest, dan hadden tot
noch toe niemandt van des viants volek connen becommen, al hoe wijdt en sijdt
seer stoutelick alle daghen lieppen mouscoppen, ende datter 100 reaelen van
achtten op een levendigen Javaen, die hem brochtt, ghesteldt was, om des
viandts gheleghentheijt te mooghen verstaen.

1 ende 8" ditto niet sonders ghepasseerdt dan dat den viandt sijn meeste

En                                            Original from
Digitized by Google                         NEW YORK PUBLIC LIBRARY

OO

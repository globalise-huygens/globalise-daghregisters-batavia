31 OCTOBER.                                             363

daertoe de ghecommitteerde die op gisteren aen boordt waren gheweest, ghelast
hadde die ten huijsse vanden oppercoopman van Wel hem verwachtten ende
hooren souden, om aldaer vande saecken te handelen, waerop Mouchandt eenighe
vande sijnne ten huijsse vanden verschreven van Wel sondt, alsoo selve daer
niet begheerde te commen seggende t' sijn respeckt te nae ghinck, ete. Dewelcke
aen d' onse een beslootten missive wtt sijnen name om aen d’ Heer Generael te
behandighen over leveren wilde, diese weijgherde t'untfanghen, alsoo gheen
brieffdraghers waren maer aldaer vande Heer Ghenerael ghecommitteerdt om
van M' Mouchandt te verstaen, gelick gheseijdt, t ghunt bij weghen haer Comp "
neghottie te verhandelen en voor te draghen hadde; soot hun gelieffde conden
van sulexs openinghe doen, ende bij aldien anders niet te segghen hadden dan
simpelijck een brieff over te leveren waren gheen brieff brenghers en conden oock
dien niet acseptteeren. Eijndelijck leijden d’ Engelsen den brieff opde taffel neder,
ghaende alsoo ten huijsse wtt, ende soo is oock denselven eenighen tijdt aldaer
blijven legghen, sijnde denselven seer bitterlicken teghens den persoon vande
Heer Generael inghesteldt, prettendeerende grootte somme geldt aen goederen in
haer affghebrande huijssen verlooren te hebben, ghelick breeder bijt translaedt
vanden selven te sieu staedt.

42 ditto werde een algheemeijnne vast ende biddach ghehouden, den
Almoghenden ghebeeden dat hem ghelieve ons vaderlandt ghelick mede den staedt
vande generale Comp" in dese quartieren van Indien ghenadelick te bewaeren,
langhs soo meer te zeeghenen ende insonderheijdt dese republicke van Battavia
voor den moorderschen aenslaghen haerer vianden daermede deselve jeghen-
woordich aengevochtten werdt te beschermen ende verlossen.

Adij 5" ende 6" ditto niet sonders ghepasseerdt, dan nae veel aen porrens
hebben de barghers tot haer versterckinghe beghonnen langhs d’ aff ghesneeden
stadt ende de riviere een borst weringhe van aerde met een paggher omsedt te
maecken, t’ welck seer noodigh diende int werck gesteldt, vermits de stadt langhs
die candt noch meest oopen lagh.

Adij 7 ditto des smorghens vrouch werde op de verlaetten wal vande
stadt tusschen de reduijtt Gelderlandt ende de poort vonden staen, aen een riedt
vastt ghemaectt, twee missives wttet legher vanden veltoverste ende Tommaghon
Bouraxa, legghende aende Oost sijdde vande stadt, daer doen stellen, den eenen
houdende aen Benekon, capp vande Chineesen, ende den auderen aende Heer
Ghenerael, inhoudende ghelick bijde nevensghaende translaetten vande gelve te
sien staedt.

Missive vanden Tommagon Bouraxa aen Benckon, capp" vande Chineesen
op Jaccatra. Wat dunet u, capp" China, wildt ghij mede met den capp" moor
ende capp Time vertrecken, en doet het niedt, blijft in Jaccatra, wandt daer
sijn noch veel ghedonge ofte packhuijssen; wij sijn niet ghecommen omde Chi-
neesen, de Chincesen willen wij ongemollesteerdt laetten, maer wij sijn ghe-

En                                             Original from
Digitized by Google                          NEW YORK PUBLIC LIBRARY

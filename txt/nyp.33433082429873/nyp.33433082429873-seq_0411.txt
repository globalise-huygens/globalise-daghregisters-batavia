17 -20 SEPTEMBER.      391

Eerst een partije van varent volck ende matrosen met granaten ende
vierwercken die soo onversaecht aenvielen dat het een wonder was, daerop
datelijck tot ontseth de soldaten, mousquettiers ende Chinesen beginnen aen 2
parthijen. Over de eene parthije was als opperhooft d'H" Antonij van Diemen,
raet van Indijen, dâ€™ander den Capt, Majoor Adriaen Antonissen. Door het ge-
duirieh schieten ende stoudt entre van d'onse is den vijant op de vlucht geraeckt,
zijnde naer ons geadviseert is ontrent 8 duijsent sterck. Datelick den brant aen
alle canten in des vijants werck gesticht, doch alsoo d'onse saegen dat den
vijant vast bij een vergaerde ende onse parthije maer ontrent 400 a 500 man
sterck was, siju weder nae de stadt geretireert doch een weinich te vroech,
doch alsoo den brant niet voort ginck als ment gemeijnt hadden, sulex dat
vijant datelick den brant weder socht te vuijten; sijn van dien avont heel sterck
weder int voorschreven werck met haere vandels gemarcheert daerin d'H" Generael
wel te vreden was. Men seijt datter bijden vijant wel 300 sijn doot gebleven
ende bij onse natie niet meer als 2 ende eenige swarten ende Chinesen doot
ende gequest; bequamen een metalen stuck geschut, piecken ende bassen. Des
nachts heeft den vijant alles weder gerepareert dat verbrant was ende dat onder
een vreesselicken slach regen die meest alle het vuijr vuijtblasten.

18 dito isser tijdinge gecomen datter vanden Matteram gearriveert waeren
te Bantam 6 prauwen, versoeckende rijs ende victualijen dat haer geweijgert is.

Op dato ecregen tijdinge van een borger met sijn sloupe comende van
Angier dat Jaeques Specx, raet van Indijen, met schip Hollandia ende drie
jachten inde Straet Sonda was, hebbende onder wege geweest acht maenden
ende niet meer als 10 man verloren, ophebbende 600 coppen die alhier wonder
wel te passe quamen.

     Men verstaet mede dat d'H" Specx ontrent de Cabo de Bone Esprance
is geweest bij 8 Portugiese schepen haere coeurs doende naer Indija.

19 dito was den vijant geapprocieert dicht onder de punt Utrecht, op
dato sijn alle vuirwercken belast claer te maecken om een tocht te doen op de
wercken aende O.zijde vanden vijant.

20 dito is tijding van Bantam gecomen dat den vijant 4 grote metale
stucken soude becomen hebben ijder geraemt als volcht.

Den Coninck van Bantam is noch wel gemoet, doet genige assistentie
als alleenlick aende onse. d'Engelsche hebben al haere principale ende goederen
aen boort van haere schepen gestuert die zoo leck sijn dat qualick met pompen
boven water kan houden. Op dato weder een gevangen becomen alsmede 1 hooft ;
claecht seer van armoede en honger. Op dato is den kapt maijoor door sijn
knie geschoten daer de Heer Generael heel om verstoort was.

Ditto des nachts is inden Heere gerust den manhaften, wijsen ende ge-
strengen H' Jan Pieters Coen, Gouverneur Generael, nae dat hij een tijt lanck
aende loop gegaen hadde, een weijnich sieckelick gegaen, zeer zubijt stervende

En                                              Original from
Digitized by Google                           NEW YORK PUBLIC LIBRARY

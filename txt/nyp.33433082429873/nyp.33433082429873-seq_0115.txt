28 NOVEMBEN.                                  101

verhaelde M" Hauley, hoe dat gesint waren, van Batavia te vertrecken om op
haer selven te gaen woonen, sonder openinge te doen waerdat het gemunt hadden,
daerop dH" Generael vraechde, syn de Heeren gesint te vertrecken, daerop
M' Hauly repliceerde, d Heer sal dit voor desen wel verstaen hebben; d Heer
Generael seyde daervan als noch geen kennisse te hebben; M" Hauley meende
dat sulex uyt haere preparaten ende affschepinge wel hadde connen bespeuren ;
d Heer Generael diende daerop niet gelett te hebben, daerby vougende : die gaef,
die gael; die comt, is willecom ().

Ten vierden versocht M' Hauley, alsoo haer voor desen een stuck lants
ofte erve alhier vergundt was, daerop tot haer gerieff wooningen ende sekere
huysinge getimmert hadden, die nu, vermidts van hier vertrocken, niet van
nooden hadden, off de gelve souden mogen vercoopen; d Heer Generael diende
daerop dat met hare huysinge doen mochten sulex als haer geliefde, die quamen
haer toe, sy hadden die doen bouwen ende becosticht; aengaende d erve, die
was haer tot haer gerieff verleent soo lange hier waren, doch niet om proffyt
daer mede te doen. Hauly meynde, de huysinge conde sonder d erve niet
bestaen, d Hr" Generael stondt dat toe ende seyde dat soo veel erve by haer
huysinge laten soude als een burger tot de selve van doen soude hebben.

Ten vyffden versochten dat men haer soude willen toestaen om ontrent
30 vrye Chineesche arbeytsluyden tot haer gerieff op haer vertreck mede te
mogen nemen, daer tegen dH" Generael hun vertoonde de groote costen ende
moeyten die de Nederlantse Comp om volck te versamelen was dragende,
gelyck mede dat de dagelyeksche wercken soo van de burgerye als t fort soo
groot ende menichvuldich waren, dat wy selve niet nae den eysch conden gedient
worden, insgelyex dat wy dit mousson tlant hier omtrent soo veel mogelyck
met rys meynden te doen beplanten, tot alle t weleke menichte van volck van
nooden was ende derhalven geen reden, dat wy noch volek souden licentieren
ende ons selven vereorten, sulex dat hun dit versoeek by d Hr Generael
affgeslagen wierd, seggende geene van onse ingesetene veel min eenige arbeyts-
lieden missen conden.

Ten sesten seyde ditto Hauley, hy onderricht was datter voor desen een
ordre in de stadt geweest soude syn, dat niemant haer volck soude borgen,
versocht dat tselvige mocht gecontinueert werden, waeroppe by d H" Generael
vertoont wierd, dat dien aengaende noyt ordre gegeven was ende dat syne
Ed' oversulex daer van qualyek geinformeert moeste syn; igelyck mocht borgen,
diet goet docht, eynde geen reden dat men sulex verbieden ende haer volck
minder crediet als anderen geven souden. Hauley ende Goningh repliceerden,
dat sy niet beter wisten, off sulcx was by placcaet ofte ordonnantie gepubliceert
ende dat oock eenige van haer volek uyt erachte van dien uyt arrest ontslagen

(1) Vgl. hierbij De Jonge, Opkomst, V (II), bldz. XLII vv.

En                                             Original from
Digitized by Google                          NEW YORK PUBLIC LIBRARY

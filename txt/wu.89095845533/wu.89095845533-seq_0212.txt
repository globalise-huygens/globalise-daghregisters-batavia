196                             JAPAN

dat de Portugesen en Castilianen op ’t lant van Japan ijets wilden attenteren ,
sult in aller oprechticheijt sulex de Japanse overicheijt te kennen geven, waer-
mede den keijser dienst ende d'Hollanders voordeel geschieden sal.

De tweede ordre was van desen inhout:

Dit jaer sijnder schepen gecomen van andere landen, die van d'een haven
tot d'ander geseijlt hebben. Om dier oorsaecke wil is bij de hooge overicheijt
overdacht wat schepen dat souden mogen wesen, niet wetende of het papen,
Roomsche christenen of schepen van Maccauw waren. In Nambo hebben se vant
volek genomen ende die gevraecht wat natie dat sijn, daerop antwoorden dat
Hollanders waren ende door de tempeesten als harde wint daer gecomen. De
10 Nederlanders sijn in Jedo gebracht en verscheijden mael ondervraecht en
ondersocht, en bevonden dat oprechte Hollanders waren.

De keijseren van Japan, den jegenwoordigen sijn bestevader, vader ende
desen keijser selver, hebben licentie gegeven dat de Hollanders in Japan mogen
comen haer negotie doen, in alle havenen van Japan coopen ende vercoopen:
waeromme sijn dan de Hollanders verschriekt ende schroomachtich geweest om
te havenen, maer daerentegen af ende na de wal gehouden, met stucken als
geschut geschooten, gelijek of vechten ende oorlogen wilden doen Dat is een
quade saeck en seer qualijck gedaen, om welcker oorsaecke sijn Maij' deselve
wel soude in de gevanckenisse geset ende doen pijnigen hebben, omme te ver-
nemen waeromme sulex hebben gedaen, maer omdat wij weten dat Hollanders
ende altoos genegen sijn om de keijserlijeke Maijesteijt te dienen, ende desselfs
ordre naer te comen als oock dat passen van voornoemde keijseren hebben,
daerom sijn haer geen straffen aengedaen.

Omme dese voorschreven oorsaecken hebben den capiteijn in Jedo ge-
roepen, die dickwils gevraecht ende wedervraecht hebben, dewelcke seijt wel
recht te weten dat het schip van Batavia vertrocken is ende dat daer geen padres
of Roomsche christenen op sijn; de Maij' die gelooft sulex.

De Hollantsche natie sijn van voornoemde drie keijseren altoos bemint,
daerom geeft hij de Hollanders vrij dat weder nae haer lant mogen trecken,
waervoor deselve oock alle danckbaer sijn.

Ten tweeden, andermael seggen meer, de Hollantsche schepen wanneer
door storm en tempeest wederom op de Japansche cust comen te vervallen en
moeten niet verschrickt wesen, ('t sij wat havenen van Japan dat het soude
mogen wesen) te anckeren, aen lant gaen, seggen dat Hollanders sijn, ende
gevent den regent te kennen en laten al de Hollanders tellen en haer namen
opschrijven en vertoonen hem al de Hollanders, alsdan sal ’t schip wanneer
begeert wederom mogen ’t zeijl gaen.

Maer wanneer wederom door tempeesten gelijck als desen jare opt lant
van Japan comen te vervallen en met haer stucken als musquetten schieten,

Google

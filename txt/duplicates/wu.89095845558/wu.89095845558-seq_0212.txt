198                                                                                       BATAVIA

het leven van den Generael wille verlengen in aensien ende heerlijekheijt
soo lange als sonne ende mane sijn sullen.

Na desen, wanneer de heerlijcke brief van den Generael tot mij gecomen
is, na behooren soo hebbe ick dien brief uijt sijn ommeslach genomen ende
hij heeft van haer verspreijt boven alle papieren ende brieven een aengenaeme
reuck, ende iek danekte den Heere den Schepper der werelt ende den heerlijeken
propheet dat de Generael noch in goede gesontheijt ende welvarende was,
ende was ick over sulex seer verblijt.

Wijders laet ick den Generael weten aengaende dese gewesten, dat
deselve nu geopent sijn, ende aengaende ons vieren, te weten dat de ordre
van den Sousouhounan aen ons vieren is dat, indiender eenige sake sij die
de Generael mochte begeren, dat wij viere daer over ons hadden te beraden
sonder dat de Generael gesanten na Mataram sende, want wij hebben voor ons
viere ordre van den Sousouhounan ontfangen als op onsen slincker ende rechter-
schouder, wat de Generael oock mochte begeren, hij en sij niet becommert : wat
het oocq sij dat de Generael begeert, wij sullen â€™t uijt dese gewesten van Java
laten volgen voor den Generael, doch indien eenige rijs ofte eetwaren uijtgevoert
werden, dat de Generael die niet en late vervoeren nae andere plaetsen als
Bantam ende Balij, want dat van den Sousouhounan verboden is dat wij na
die plaetsen toe niet en souden laten uijtvoeren, en waer het verbodt is van
den Generael, dat volgen wij, alsoo oock waer het verbot is van den Sousou-
hounan dat volge oock de Generael, weshalven dan niemandt en vare na Balij
of Bantam, wandt die vijanden sijn van den Generael, ende alsoo insgelijex sijn
die van Balij vijanden van den Sousouhounan, ende sal daerom mede niemandt
gaen handelen op Balij ofte Bantam;.aengesien wij dan volgen de begeerte
van den Generael, soo en sij hij niet meer ongerust, want het landt van Batavia
ende Java sijn slechts eene waeromme dan geen verschil van gemoet en moet
sijn tusschen ons vier grooten en den Generael.

Na desen, alsoo des Sousouhounangs ordre is omme te varen na de cust
ofte nae Jaccatra ofte nae eenige andere plaetsen endede Javanen niet ver-
mogens sijn de goederen van den Sousouhounan derwaerts te voeren, soo sij
de Generael ons hier in behulpich, want de zee is groot ende de Javanen
connen die niet besijlen, doch souden wij hiertoe wel begeren dienaers van
den Generael, Hollanders die kennisse hebben van die plaetsen waerheenen
wij wilden varen, tot eleken prauw een Hollants stuijrman die met ons volck
soude gaen, dit soude ons begeren sijn van den Generael, want sulcx heeft
ons den Sousouhounan aenbevolen.          ;

Voorts de ordre van den Sousouhounan aen ons is, dat hij ons beveelt
te maeeken een galeij, doeh alsoo ons tot sijner toerustinge ontbreecken touwen
ende scijlen ende anckers ende ijsere bouten, want daer comen vier anckers te
cort, soo versoecken wij op den Generael of hij ons de vrundtschap wille doen

Google

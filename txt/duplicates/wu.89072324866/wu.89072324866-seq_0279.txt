12 suur.                                        267

te halen; naer dat ick een langen tijt hadde gewacht,
sijnse eijndeling gekeert, seggende dat ick aenden boom
soude comen, alwaer de gecommitteerde mij wachteden.
Bij haer sijnde, seijde Lackmoij dat den Coninek haer vol-
comen last hadde gegeven om met mij te handelen; vra-
gende met eenen tot wat prijs ick peper wilde coopen. Ick
seijde dat het hem wel bekendt was, wat men placht te
geven, hij seijde t'is waer men placht te betalen 5, 4, 34
ende 3 realen van 8", vragende wat men nu wilde geven.
Iek seijde datse souden eijsschen, hij wilde hebben ick
soude bieden; ick seijde, soo ick daer jets te coop bracht,
ick soude wel eijsschen, maer dewijl ick socht te coopen,
wast billijek dat de vercoopers eijschten, daer al tsamen
om begonnen te lachen. Eijndelinge eijschte Lackmoij vier
realen voor de sack, daerop ick seijde, noijt soo veel voor
den peper hadde gegeven, maer wel die voor mij geweest
waren. Ick hadde noijt meer gegeven als drie realen in't
eerste, daernae 24, 2 realen ende in't laetste 14 realen,
ende dat was ick van meijninge noch te geven, hoewel
dat l'Hermite gecocht hadde voor 14 reael de sack. Hier
over hielden sij haer seer qualijck, ende indien niet meer
wilde geven, souder niet van vallen. Naer lange discourssen
over ende weder, sijnse gecomen op 34 reael. Dit was met
ons nog vrij verre te soucken; seijde, indien niet minder
wilden vercoopen, dattet al verlooren moeijt soude wesen.
Eijndelinge sijnse gecomen op drie realen minder niet,
soose mij daer voor aenstont, sij soudense mij leveren, soo
niet, wilden niet meer pitsiaren ofte raetslagen over den
coop vanden peper Ten lesten ben ick gecomen op 2 realen,
indiense den peper daer voor wilden laeten soo soud’iek
coopen, soo veel ick van doen soude hebben, soo niet,
hadde wel moet peper te becomen, op Sumatra. In somme
hier was anders niet in te doen, soo ’t scheen. Eijndelinge
seijde ick, indien niet leeger wilden dalen als tot drije
realen datter niet te doen soude sijn, sij behoorden ten
minsten op 24 te comen. Doen seijde Lackmoij, hij soude
vragen aende cooplieden die de peper hadden, off sij se
daervoor wilden geven, ende dat den tolek morgen aen
landt soude comen om bescheijt, daermede datelijck ver-
trocken.

Den 9" d is den coopman van Westcappel met den

Google

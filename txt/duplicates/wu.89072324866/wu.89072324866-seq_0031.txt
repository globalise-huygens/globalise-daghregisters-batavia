16 PeBRUARI.                                      19

Dat de Chinesen ons in Teyowan soo veel coopman-
schappen ende syde waren toebrengen souden, als ons by
der hant hebbende capitael soude connen toelangen.

Item dat van dit noorder mousson noch 4 a 5 geladen
joneken onder onse protextie ende convoy naer Batavia souden
vertrecken, neffens eene gequalificeert persoon omme met den
Ed. Hr Generael van een eeuwigen peys te spreken, midts
dat door tusschen schryven vanden Commandeur Reyerssen
syne Edt tot het verlaten van Pehou verstaen soude willen.

Item dat geduerende taccordt geene joncken naer
Manilha, Cauchyn China, Cambodia, Patana, Jamby,
Androgiery souden verseylen ende die sulex op haer
eygen ban ende boet bestaen wilden, dat hun by onse schepen
daer over aengetast synde niet te beclagen souden hebben.

Welcke artyckelen aldus met mutuel goetvinden geconcipieert synde,
hadden de Chineesen andermael versocht, dat sich 2 a 3 van onse hoofden
(onder cautie van soo veel mandoryns tot ostagiers aen boort te laten) aen lant
vervougen wilden, omme deselve int Chineesch ende Nederlants geschreven in
presentie vanden Toutoek ider met syn gewoonelycke singnature tonderteyckenen
ende solemnelyek te besweren, allegerende voor redenen dat daer mede alle
misverstanden in toecomende voorgecomen conden werden, ten welcken aensien
des anderen daechs dry mandoryns aen boort gecomen waren, mede brengende
tgewoonelyck vryteycken van dry pylen, daermede sich opt ernstich versoeck
vanden Toutoek d oppercoopluyden vande jachten Muyden ende Erasmus neffens
de schipper van d Muyden op vry geleyde aen lant begeven hadden, midts
eonditie dat voorseyde mandoryns thaerder wedercomste aen boort in versekeringe
blyven souden. Donsen aen lant gecomen synde, waren seer vriendelyck ge-
wellecomt ende met een statelycke swite van mandoryns naer tpaleys vanden
Toutoek geconvoyeert geweest, gelyek mede t bootsvolek aen strant met alder-
hande lieffelycke kost ende dranck soo minnelyek onthaelt, dat droneken souden
geworden hebben, soo den schipper van Erasmus d selve niet doen vallen ende
neffens hem naer boort doen keeren hadde, alsoo vermoeden kreech , de Chinesen
iets quaets int sin hadden ende dat seker mandoryn, die onder schyn van meer
spys te sullen gaen halen, gesuborneert was, soldaten te gaen halen, om haer
altsamen den clop te geven, welcken aenslach den Chineesen aen lant misluckt
synde hadden des avonts aen boort van Prasmus sekeren vergiftigen kost ende
dranek doen seynden, daer van matroos des nachts soude hebben barsten moeten
ende tselve metter doot becoopen, by aldien door violente brakingen niet mira-
euleuselyck hadde gesalveert geweest. Den avont gevallen ende onse gecommit-
teerde niet weder aen boort verschenen synde, wierd dostagiers naer doorsake
van dien gevraecht, de welcke ten antwoorde gegeven hadden, dat se int hoff

Google

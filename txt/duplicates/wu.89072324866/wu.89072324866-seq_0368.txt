356                                   20 SEPTEMBER.

20" ditto des smorghens vrouch quam een vrijburghers slavinne, die ver-
leeden 16 daghen door de Javaenen in Hendrick Lievensens tuijn gevanghen
ghenomen, over. Was desen nacht int Javaens quartier los gebroocken, rappor-
teerde soo langhe sij daer ghevanghen geweest is, noijdt rijs genutticht, hadde
haer met palmijdt, onrijppe manghesen, eenighe worttelen diese wtt d'aerde
groeven ende ander smuijsteringhe, datter vande jonghers toegesteecken werde,
onderhouden. Grootten hongher werde bijde Javaenen int legher geleeden, ver-
mits alles meest affgeteerdt ende niet veel meer inde tuijnnen te erijghen noch
te soucken was, seijdde gehoordt te hebben dat den viandt inde 3 resconteeren,
die t'sedert sijn compste met d'onse gehadt, wel 1000 man verlooren hadden,
dat onder haer een grootte schrick ontstondt, soo haest van d'onse gewach tot
wttvallen vernamen dadelick ieder een sich prepareerde om met sijn pacxken de
vluchtte nemen, dan soo haest sien datter nicht op volchtt dadeliek weder aent
wercken trecken, daermede sij dageliex seer doende waren. Vorder dat aende
Oost sijdde vande stadt in haer wercken, streckende nae de rivier Anchal,
Marondo en Carrowangh, 5000 man lagh, ende over de rivier bewesten te wetten
inde Heer Generaels tuijn, langhs de Heerewegh en daer ontrendt 2000 man
sterck waren, datse een secours wtte Mattharam van 4 a 5000 man nevens
provisien dageliexs verwachttende sijn, tot noch toe haer meest mettet gheene
dat mede gebracht ende t'gunt wtte tuijnen als t'Chineesche rijsveldt becommen,
hadden onderhouden. Ladders en andre instrumentten tot een aenval sach sij oock
indt legher gereet maecken. Dit was t’princepaelste dat van haer weghen des
viants doen conden vernemen, wist hier van oock goede reeden te gheven; de
slavinne is haer meester wederom ter handt gesteldt.

Desen avondt nae tromslach, alsoo den gouverneur Lefebure volghens
gewoontte bijde reduijt Hollandt gegaen was, tot besichttinghe vandes viants doen,
ende oft alles op de voorsz. reduijdt tot deffentie in goede ordre stont, bevondt
datter een cleijn vlotjen van bennanes boomen gemaect de rivier aff quam drijven,
daerop een gespouwen riedt recht over endt stondt, aen welcke 2 brieven vast
gemaectt hinghen, een op pampier int Malleijs ende d’ander op een ooele ofte
bladt van een boom, int Javaens geschreven, dewelceke hij daer aff dede nemen,
ende bij den Generael brocht, sijnde den inhoudt geliek bij t'nevensgaende
translaedt (') te sien staedt.

Trauslaedt vande twee voorsz. Javaense missiven sijnde
beide van eenen inhoudt, door den Tommagon Bouraxa wttet
legher ghesonden.

Capp" moor, Capp" Timae, vertrect van uwe plaets, de wijlle ghij ceundt,
want binnen 10 a 12 daghen, den 5" dach ofte den sevenden dach inde aen-
staende nieuwe mane, soo wacht u voor de wapenen van die vanden Mattharam,

(1) Vgl. De Jonge, Opkomst, V (II), bldz. 140, v.

Original from

piotized by (SO   gle                    UNIVERSITY OF WISCONSIN

2324 Auvaustus.                                                343

ruchtten sterck liepen hoe die vanden Mattharam ende Bantam een entre prinse
soo te waetter als te lande op Battavia voor hadden, de borgherije ten meesten
deele bestaende in een hoop vreesachttighe Chincesen, en andre verscheijden
natien, daer men wel wat naer omsien mach, werde goet gevonden, 100 coppen
vant casteels guarnisoen (t welek jeghenwoordich sonder incommodatie, vermits
buijtten ordinarij sterck is, gemist connen werden) op dâ€™ emportantste plaetsen
inde stadt in twee trouppen onder goede hooffden om wacht te houden te legghen
ende te verdeelen, tot haer accomodatie bequamme wachtt huijssen gemaect
werden.

Voorder dat men t'versz. vaertuijch gheen langher verblijven inde stadt
gedooghen sl, als tot lossinghe vant mede gebrachtte beestiael van noode is,
en tselve dadelijeck buijtten de boom sal doen schieten om van daer met cleijnne
prauwkens en weijnich volek heur resterende mede gebroehtto waren, aende
marckt te brenghen ende te vercoopen, oock soo haest sulexs geschiedt is, dat
mense voorts altsamen naer huijs wijssen ende doen vertrecken sal.

24" ditto teghen den middach hadden de Javaenen 153 coebeesten aende.
marct gebrachtt dewelcke haer als doen aff gecocht ende teghens 13 R' t'stuck
betaeldt souden werden, ende werde alle heun vaertuijgh belast buiten te ligghen ,
daerse met groott misnoughen aen wilden, jaa soo dat schier met geweldt, eer
wilden bujtten schieten, daertoe mosten gedronghen werden, doch bleven eenighe
noch binnen aen d'ander candt vande riviere recht teghen over de marct legghen ,
haer exeuseerende vermits t'leeghwatter begonde te werden, dat tot morghen
wachtten mosten. Men bespeurde onder dese Javaenen een merckelijcke altteratie
ende bitterheijdt tegens d'onse soo dattet wel aff temetten was, sij iets vrempts
inden sin hadden en niet alleenlijck hier, om haer mede gebrachtte waren to
vercoopen, gecommen waren.

Ditto des achttermiddachs arriveerde opde reede t'jacht de Haesse com-
mende vande Sumatterse Westcust gelaeden hebbende 80 lasten rijs ende padij.
Teghen den avondt quamen noch 7 prauwen vanden Tommagon Bouraxa, bleven
buijtten opde reede legghen, versochtten een pas om naer Mallacca te vaeren,
seijden met soudt gelaeden waren, maer presumeerde dat niet binnen wilde comen
om niet gevissiteerdt ende haer gewaer affgenomen te werden off besichtichtt te
sijn wat in haer prauwen hadden. Des avondts werde de rivier met een boom
geslootten, 2 van onse tinghans met soldaetten wierden buijtten den boom tusschen
d'eerste gecommen prauwen en de 7 die buijtten laghen op de wachtt gesonden
om te beletten dat die bij d'andre des snachts niet comen soude, om haer gheen
geweer over te geven. Op de marekt aende candt vande riviere rechtt teghen
over daer d'ander prauwen (die ontrendt 20 sterck waren) laghen, werdt een
buijtten wachtt extraordinarij sterck geleght, ende bevoolen wel toe tesien en
goede wachtt te houden. Des snachts tusschen 11 ende 12 uren poochden de
1 prauwen die buijtten waren teghen wil van d'onse die op de wacht laghen bij.

Google

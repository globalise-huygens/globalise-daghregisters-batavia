27-30 JULY.                             199

de Portugees, Jan Perera de Faria, van Madras over Malacca op Bantam
verschenen, had wel een capitaal van 60 duysent ryxdaalders aan allerhande cleden
aangebragt en met den Conink wegen syn gemelte carga voor 1000 rd aan thol
geaccordeert.

Heden heeft d'Ed heer directeur generaal, Nicolaas Verburgh, eens op de
rheede geweest en onder de aangeleyde retourbodems tot transport van syn Ed
persoon en familie naar het vaderlant uyt deselve verkosen het schip, Ternaten.

Soo gewert ons mede met borger vaartuygh van Hendrik Dame uyt Amhoina
een missive van den heer gouverneur, Anthonio Hurt, en raat aan ’t casteel
Victoria, aan haar Ed" alhier van den 28sten des voorleden maants, waarby het
retournement van gemelten heer Hurt uyt Banda op 5 Juny wert genotificeert,
mitsgaders de generale welstant aldaar, except dat de moorderyen en roveryen der
Alphoeren alweder wat moeyelykheden aanbragten.

28 en 29 d’. Is er niets van belangh te vooren gekomen.

30 d’. ’s Morgens vroegh senden haar Ed: per borger chaloup een briefje
aan d’Ed heer gouverneur, Anthonio Hurt, mitsgaders den raat in Amboina, op
gisteren gedateert, niet dan eenige advisen vermeldende en bysonder van de promotie
des heeren gouverneur, Hurt, tot raat extra ordinary van India, als by 't afgaande
briefboek nader is te lesen.

’s Avonts vertrekt wederom naar Bantam terugge de Engelsman, meester
Albinus Willougby, en te gelyk met hem ook de alhier gedetineert geweest synde,
Samuel Baron, om deweleke te halen hy herwaarts gekomen ware.

En schryven haar Ed" daar beneflens nu ook een antwoort briefje aan den
Engelsen agent en raat op het haare, daags voor eergisteren becomen, van
inhoude aldus.

BANTAM.
Aan den Ede Heer agent en den raat der Engelse
Oost Indische Comp.

Edele heeren en seer goede vrunden, UEd missive van 16(26 deses
is ons des daags daaraan door de goede bestellinge van den Ed meester
Albinus Willougby ter hant gekomen; en naar lecture bevonden ten principalen
te dienen tot geleyde van een ingeslootene van de heeren gecommitteerde
bewinthebberen van de Nederlandsche Oost Indische Comp, gedateert 17(27
November verleden jaars tot London, by dewelcke haar Ed: ordonneren de
ontslaginge van den gevangen, Samuel Baron, eygentlyck geen oorlogs gevangen
synde, gelyk UEd schynen gemeent te hebben, maar om misdaat over
dat, een Nederlander geboren en in dienst van onse Comp geweest synde,
tegen eedt en trouw, mitsgaders de uytdruckelyke ordres en placcaten, hem
in dienst van de Engelse Comp begeven en naar dese landen getransporteert
heeft; doch dewyle haar gemelte Ed’ de goetheyt hebben believen te gebruycken
en denselven syn verdiende schult te remitteren, soo hebben wy hem ook

Original from

Digitized by Google                                    PENN STATE

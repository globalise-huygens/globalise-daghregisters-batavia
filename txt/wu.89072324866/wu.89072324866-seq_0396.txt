884                                 IA NOVEMBER.

 Donderdach 2e d gaff de Heer Generael een maeltijdt alwaer alle de
princepaelste officieren en burgheren gheroupen waren, tot een foeij ende affscheijt
vande voorschreven raden van India.

Ditto over taffel sittende des smiddachs vernamen dat een gedeeltte van
des viants legher wtt den tuijn van Specxs over de rivicre nae t'Sujt Westen
vande stadt marcheerde ende legherde oft sloeghen haer neder tusschen de reduijt
Zeelandt over t'vlacke velt teghens t'bos aen, ontrendt een quartier van een
mijlle vande voorschreven reduijt met tenten en hutten daervoor haer vaendels plan-
teden, sonder dat men bespeuren conde eenich retrenchement tot versterckinghe
maectten, alleenlijek dat haer langhs t'voorschreven veldt breedt wtt leijden.

3e" d’ niet sonders ghepasseerdt ; bevonden dat sich den viandt ter plaetsen
en op mannieren gelick gisteren verhaeldt was, int Suijdt Westen vande stadt
nederslaende in een open veldt, en aldaer soo bleeff legghende; t'ghevolch sal
den tijdt wtt wijssen dan t'schijndt Battavia niet van meeninghe is vooreerst te
verlaetten, d’ander helft van sijnnen legher bleef aende Sudt Oost sijdde on-
trendt den tuijn van Speexs legghen.

Adij 4" ditto des smorghens vrouch voer d’E. Heer Generael metten
gouverneur Lefebure ende Gorcum aenboordt vant schip Prins Willem, alwaer
alle d'officieren, soldaetten en bootsgesellen vande respecttive scheeppen Prins
Willem, Nassouw, Vlissinghen, Der Veer ende Delffshaven ontbooden wierden,
en werde haer desen volghenden edt door de Heer Generael vooren ghehouden,
diese beswooren geduerende de voijagie nae t'vaderlandt t'onderhouden ende
nae te commen te wetten als volchtt:

Wij beloven ende sweeren dat wij de doorluchtighe H M Heeren Staten
Generael vande Vereenichde Nederlanden als onse hooghe ende souvereijne over-
heijdt, sijn princelijcke Exeel' Fredrick Hendrick bijder gratie Godts Prince
van Oranghien etc, Gouv' Capp" ende Admirael Gener',, ende de bewinthebberen
vande Oost Indische Comp" in deselve landen, den Heer Gouv' Generael mits-
gaders d'’E. Heeren Willem Jansen, Jaecques Lefebure ende Jan van Gorcum,
raden van Indien ende ghewesenne gouverneurs overde Mollucques, Amboina
ende Banda, als ghecommitteerde opperhooffden van dese teghenwoordighe vlootte
seijl reedt legghende om van hier naert vaderlandt te vertrecken , ghehou, ghetrou
ende ghehoorsaem sullen wesen, tot wtt voeringhe vanden dienst ende voijaghie
daer toe wij wtt ghesonden sijn.

Ten anderen dat wij den artijckelbrieff ons wel bekendt ende voor ghe-
lesen ende alle andre bevelen, instructien, seijn ende ransoen brieven alsmede
d'ordonnantien soo bij de heeren bewinthebberen als bijden Ed. Heer Generael
mitsgaders onse respective opperhooffden deser vlootte alreede gemaectt ofte
gheduerende dese voijaghie te water, op de scheeppen, ofte lande ghemaectt
sullen werden, elek in sijn ampt ende officie, sooveel hun aenghaedt sullen ghe-
hoorsamen ende naer ons vermooghen in alle poinctten ghetrouwelick naercommen,

Google

46 Apriu.                               139

alsnoch, soo men maer resolveren conde van Battavia een beseijndinge derwaerts
te doen.

5 d Saterdach niet sonders voorgevallen.

6 d Sondach vertreckt van hier naer de W. Cust van Sumatra t jacht
S' Nicolaes om den peperhandel aldaer te bevorderen.

Item vertreckt naer Bantam met ververschinge van water ende andere
provisien t’ jacht den Harinck.

Item arriveert hier van Chincheu de nachoda Wangsan met sijn joncke
groot ontrent 400 lasten op hebbende over de 500 Chinesen, is 27 dagen onder
wegen geweest, heeft geene joncken noch schepen onder wegen bejegent, segt
noch een joncke op comende wech te wesen. De nachoda genaempt Tegou die
voor desen tweemael tot Battavia geweest is, was 10 daegen voor Wangsan
van China gescheiden.

Daer wierd’ noch van een cleijne joneke getwijffelt off nae Battavia comen
soude dit jaer off niet, t’ was noch onseecker.

Een ander joneke, de nachoda genaemt ..... (), soude nae Jortan
vertrecken.

Nae Siam souden vier joncken gaen.

Nae Jambi seijde dat eene eleene jonek gaen soude, doeh was op sijn
affscheijt niet vertrocken.

Nae Patani geene.

Nae Sangora ende Bordelon twee.

Nae Cambodia wierd’ in China geen licentie verleent aen eenige joncken
om derwaerts te mogen vaeren, alsvo den Coninek van Siam sulex aanden Coninck
van China versocht had’, omdat met Cambodia in oorloge was. Evenwel souden
drije cleene jonckiens nae Cambodia tersteels gaen.

Nae Manilla meende dat wel 30 jonckiens gaen souden van ontrent
20, 30 ende 50 lasten groot.

Wij vraecehden. hem, soo eenige deser jonekiens van onse schepen genomen
wierden, wat den Combon daerop seggen soude; daer soude geen questie nae
sijn seggen uijt ontstaen, dat soude die luijden haer ongeluck wesen die sulcx trefte.

Seijde mede dat de Chinesen toegestaen wierd met d'onse in Teijouwan
te mogen gaen handelen, doch dat van t’ hoff noch geen publijcque licentie
daer toe affgecomen was, dat niet te min de Combon, Toutoek ende Grooten
sulex door de vingeren saegen, ende verseeckerde ons vorder, dat het ons in
Teijouwan nimmer meer aen handel ontbreeceken souden, soo lange als wij uijt
de jurisdictie van China bleven, ende inde selve geen hostiliteijt meer bedreven.

Item dat de Conbons ende Toutocks die doch maer voor drije jaeren
gouverneerden, geen questie met ijemant buijten de Chineesche jurisdictie sochten ,

(1) De naam niet ingevuld,

Oe                                               Original from
piokized by (SO   gle                     UNIVERSITY OF WISCONSIN
